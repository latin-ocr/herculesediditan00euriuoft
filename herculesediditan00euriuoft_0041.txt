ΗΡΑΚΛΗΣ ΜΑΙΝΟΜΕΝΟΣ 355

ὃ δ’ ἐξελίσσων παῖδα κίονος κύκλῳ

πόρευμα δεινὸν ποδός, ἐναντίον σταθεὶς

βάλλει πρὸς ἧπαρ· ὕπτιος δὲ λαΐνους

ὀρθοστάτας ἔδευσεν ἐκπνέων βίον. 980
ὃ δ’ ἠλάλαξε κάπεκόμπασεν τάδε·

εἷς μὲν νεοσσὸς ὅδε θανὼν Εὐρυσθέως

ἔχθραν πατρῴαν ἐκτίνων πέπτωκέ μοι.

ἄλλω δ’ ἐπεῖχε τόξ’, ὃς ἀμφὶ βωμίαν

ἔπτηξε κρηπῖδ’ ὡς λεληθέναι δοκῶν. 985
φθάνει δ’ ὁ τλήμων γόνασι προσπεσών πατρὸς
καὶ πρὸς γένειον χεῖρα καὶ δέρην βαλών·

ὦ φίλτατ’, αὐδᾷ, μή μ’ ἀποκτείνῃς , πάτερ ·

σός εἰμι σὸς παῖς, οὐ τὸν Εὐρυσθέως ὀλεῖς.

ὃ δ’ ἀγριωπὸν ὄμμα Γοργόνος στρέφων, 990
ὥς ἐντὸς ἔστη παῖς λυγροῦ τοξεύματος,
μυδροκτύπον μίμημ’ ὑπὲρ κάρα βαλών

ξύλον καθῆκε παιδὸς εἰς ξανθὸν κάρα,

ἔρρηξε δ’ ὀστᾶ. δεύτερον δὲ παῖδ’ ἑλών,

χωρεῖ τρίτον θῦμ’ ὡς ἐπισφάξων δυοῖν. 995
ἀλλὰ φθάνει νιν ἡ τάλαιν’ εἴσω δόμων

μήτηρ ὑπεκλαβοῦσα, καὶ κλῄει πύλας.

ὃ δ’ ὥς ἐπ’ αὐτοῖς δὴ Κυκλωπίοισιν ὦν

σκάπτει μοχλεύει θύρετρα, κάκβαλὼν σταθμὰ
δάμαρτα καὶ παῖδ’ ἑνὶ κατέστρωσεν βέλει. 1000
κάνθένδε πρὸς γέροντος ἱππεύει φόνον·

ἀλλ’ ἦλθεν εἰκὼν ὦς ὁρᾶν ἐφαίνετο

Παλλάς κραδαίνουσ’ ἔγχος ἐπὶ λόφῳ κέαρ,
κᾶρριψε πέτρον στέρνον εἰς ἹΙρακλέους,

ὅς νιν φόνου μαργῶντ’ ἐπέσχε κείς ὕπνον [005
καθῆκε· πίτνει δ’ εἰς πέδον, πρὸς κίονα

νῶτον πατάξας, ὂς πεσήμασι στέγης

διχορραγὴς ἔκειτο κρηπίδων ἔπι. 23


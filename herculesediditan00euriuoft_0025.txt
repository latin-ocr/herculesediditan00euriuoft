AM.

ΗΡΑΚΛΗΣ ΜΑΙΝΟΜΕΝΟΣ 339

ὡς ἐξέπειθε τὸν κατασπείραντά με ·

εἰς δεξιὰν δὲ σὴν ἀλεξητήριον 470
ξύλον καθίει Δαιδάλου , ψευδῆ δόσιν.

σοὶ δ’ ἣν ἔπερσε τοῖς ἑκηβόλοις ποτὲ

τόξοισι δώσειν Οἰχαλίαν ὑπέσχετο.

τρεῖς δ’ ὄντας ὑμᾶς τριπτύχοις τυραννίσι
πατὴρ ἐπύργου μέγα φρονῶν εὐανδρία· 475
ἐγὼ δὲ νύμφας ἠκροθινιαζόμην,

κήδη συνάψουσ’, ἔκ τ’ Ἀθηναίων χθονὸς
Σπάρτης τε Θηβῶν θ’, ῶς ἀνημμένοι κάλῳς
πρυμνησίοισι βίον ἔχοιτ’ εὐδαίμονα.

καὶ ταῦτα φροῦδα· μεταβαλοῦσα δ’ ἡ τύχη 480
νύμφας μὲν ὑμῖν Κῆρας ἀντέδωκ’ ἔχειν,

ἐμοὶ δὲ δάκρυα λουτρά· δύστηνος φρενῶν.
πατὴρ δὲ πατρὸς ἑστιᾷ γάμους ὅδε,

’Ἅιδην νομίζων πενθερόν, κῆδος πικρόν.

ὤμοι, τίν’ ὑμῶν πρῶτον ἢ τίν’ ὕστατον 485

πρὸς στέρνα θῶμαι; τῷ προσαρμόσω στόμα;

τίνος λάβωμαι; πῶς ἄν ὡς ξουθόπτερος

μέλισσα συνενέγκαιμ’ οἶν ἐκ πάντων γόους,

εἰς ἓν δ’ ἐνεγκοῦσ’ αθρόον ἀποδοίην δάκρυ.

ω φίλτατ’, εἴτις φθόγγος εἰσακούεται 490

θνητῶν παρ’ Ἅιδῃ, σοὶ τάδ’ ,Ηρακλεις, λέγω ·

θνήσκει πατὴρ σὸς καὶ τέκν’, ὄλλυμαι δ’ ε’γῶ,

ἢ πρὶν μακαρία διὰ σ’ ἐκλῃζόμην βροτοῖς.

ἄρηξον, ἐλθὲ καὶ σκιὰ φάνηθί μοι·

ἄλκαρ γὰρ ἐλθών ἱκανὸν ἂν γένοιο σύ · 495

κακοὶ γάρ εἰσιν οἳ τέκνα κτείνουσι σά.

σὺ μεν τὰ νέρθεν εὐτρεπῆ ποιοῦ, γύναι·

ε’γῶ δε σ’ ,ὦ Ζεῦ, χεῖρ’ ἐς οὐρανὸν δικῶν

αὐδῶ, τέκνοισιν εἴτι τοισίδ’ ὠφελεῖν

μέλλεις, ἀμύνειν, ῶς τάχ’ οὐδὲν ἀρκέσεις. 500
22*


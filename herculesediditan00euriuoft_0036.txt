350 ΗΡΑΚΛΗΣ ΜΑΙΝΟΜΕΝΟΣ

IP. θαρσεῖτε Νυκτὸς τήνδ’ ὁρῶντες ἔκγονον
Λύσσαν, γέροντες, κᾶμὲ τὴν θεῶν λάτριν
Ἰριν· πόλει γὰρ οὐδὲν ἥκομεν βλάβος,
ἑνὸς δ’ ἐπ’ ἀνδρὸς δώματα στρατεύομεν, 825
ὄν φασιν εἶναι Ζηνὸς Ἀλκμήνης τ’ ἄπο.
πρὶν μὲν γὰρ ἄθλους ἐκτελευτῆσαι πικρούς,
τὸ χρή νιν ἐξέσωζεν, οὐδ’ εἰά πατὴρ
Ζεύς νιν κακῶς δρᾶν οὔτ’ ἔμ’ οὔθ’ ”Ηραν ποτέ.
ἐπεὶ δὲ μόχθους διεπέρασ’ Εὐρυσθέως, 830
’Ἡρα προσάψαι κοινὸν αἷμ’ αὐτῷ θέλει
παῖδας κατακτείναντι, συνθέλω δ’ ἐγώ.
ἀλλ’ εἷ’, ἄτεγκτον συλλαβοῦσα καρδίαν,
Νυκτὸς κελαινῆς ἀνυμέναιε παρθένε,
μανιάς τ’ ἐπ’ ἀνδρὶ τῷδε καὶ παιδοκτόνους 835
φρενῶν ταραγμοὺς καὶ ποδῶν σκιρτήματα
ἔλαυνε κίνει, φόνιον ἐξιέι κάλων,
ὡς ἄν πορεύσας δι’ Ἀχερούσιον πόρον
τὸν καλλίπαιδα στέφανον αὐθέντῃ φόνῳ
γνῷ μὲν τὸνἽ-Ῑρας οἷός ἐστ’ αὐτῷ χόλος, 840
μα’θῃ δὲ τὸν έμόν· ἢ θεοὶ μὲν οὐδαμοῦ,
τὰ θνητὰ δ’ ἔσται μεγάλα, μὴ δόντος δίκην.
AYT. ἐξ εὐγενοῦς μὲν πατρὸς ἔκ τε μητέρος
πέφυκα, Νυκτὸς Οὐρανοῦ τ’ ἀφ’ αἵματος·
τιμὰς δ’ ἔχω τάσδ’, οὐκ ἀγασθῆναι φίλοις, 84⁵
οὐδ’ ἥδομαι φοιτῶσ’ ἐπ’ ἀνθρώπων [φίλους].
παραινέσαι δέ, πρὶν σφαλεῖσαν εἰσιδεῖν,
’Ἡρα θέλω σοι’ τ’, ἦν πίθησθ’ ἐμοῖς λόγοις.
ἀνὴρ ὅδ’ οὐκ ἄσημος οὔτ’ ἐπὶ χθονὶ
οὔτ’ ἐν θεοῖσιν, οὗ γέ μ’ εἰσπέμπεις δόμους· 8⁵0
ἄβατον δὲ χώραν καὶ θάλασσαν ἀγρίαν
ἐξημερώσας, θεῶν ἀνέστησεν μόνος
τιμὰς πιτνούσας ἀνοσίων ἀνδρῶν ὕπο·


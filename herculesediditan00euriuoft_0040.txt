354

ΗΡΑΚΛΗΣ ΜΑΙΝΟΜΕΝΟΣ

φοίνικι κανόνι καὶ τύκοις ἡρμοσμένα 945
στρεπτῷ σιδήρῳ συντριαινώσω πάλιν.

ἐκ τοῦδε βαίνων ἅρματ’ οὐκ ἔχων ἔχειν

ἔφασκε, δίφρου δ’ εἰσέβαινεν ἄντυγα

κᾶθεινε, κέντρον δῆθεν ὡς ἔχων χερί.

διπλοῦς δ’ ὀπαδοῖς ἦν γέλως φόβος θ’ ὁμοῦ. 950
καί τις τόδ’ εἶπεν, ἄλλος είς ἄλλον δρακών·
παίζει πρὸς ἡμᾶς δεσπότης ἦ μαίνεται;

ὃ δ’ εἷρπ’ ἅνω τε καὶ κάτω κατὰ στέγας,

μέσον δ’ ἐς ἀνδρῶν’ εἰσπεσὼν Νίσου πόλιν
ἣκειν ἔφασκε, δωμάτων εἴσω βεβώς. 955
κλιθεὶς δ’ ές οὖδας ὡς ἔχει σκευάζεται

θοίνην. διελθών δ’ είς βραχὺν χρόνον μονῆς,
Ἰσθμοῦ ναπαίας ἔλεγε προσβαίνειν πλάκας.
κάνταῦθα γυμνὸν σῶμα θεὶς πορπαμάτων,

πρὸς οὐδέν’ ἡμιλλᾶτο κάκηρύσσετο 960
αὐτὸς πρὸς αὑτοῦ καλλίνικος οὐδενὸς

ἀκοὴν ὑπειπών. δεινὰ δ’ Εὐρυσθεῖ βρέμων

ἦν έν Μυκήναις τῷ λόγῳ. πατὴρ δέ νιν

θιγὼν κραταιᾶς χειρὸς ἐννέπει τάδε·

ὦ παῖ, τί πάσχεις; τίς ὁ τρόπος ξενώσεως 965
τῆσδ’; οὔ τί που φόνος σ’ ἐβάκχευσεν νεκρῶν,
οὕς ἄρτι καίνεις; ὃ δέ νιν Εὐρυσθέως δοκῶν
πατέρα προταρβοῦνθ’ ἱκέσιον ψαύειν χερός,
ὠθεῖ, φαρέτραν δ’ εὐτρεπῆ σκευάζεται

καὶ τόξ’ ἑαυτοῦ παισί, τοὺς Εὐρυσθέως 970
δοκῶν φονεύειν. οἳ δὲ ταρβοῦντες φόβῳ

ὤρουον ἄλλος ἅλλοσ’, εἰς πέπλους ὃ μὲν

μητρὸς ταλαίνης, ὃ δ’ ὑπὸ κίονος σκιάν,

ἄλλος δὲ βωμὸν ὅρνις ῶς ἔπτηξ’ ὕπο.

βοᾷ δὲ μήτηρ· ὦ τεκών, τί δρᾷς; τέκνα 9⁷⁵
κτείνεις; βοᾷ δὲ πρέσβυς οἰκετῶν τ’ ὄχλος.


XO.

ΗΡΑΚΛΗΣ ΜΑΙΝΟΜΕΝΟΣ 335

ἀρετῇ σε νικῶ θνητὸς ὢν θεὸν μέγαν·
παῖδας γὰρ οὐ προύδωκα τοὺς Ἡρακλέους.
σύ δ’ εἰς μὲν εὐνὰς κρύφιος ἠπίστω μολεῖν,
τάλλότρια λέκτρα δόντος οὐδενὸς λαβών, 345
σώζειν δὲ τοὺς σοὺς οὐκ ἐπίστασαι φίλους.
ἀμαθής τις εἶ θεός, εἰ δίκαιος οὐκ ἔφυς.
αἴλινον μὲν ἐπ’ εὐτυχεῖ στρ.
μολπᾷ Φοῖβος ἰαχεῖ,
τὰν καλλίφθογγον κιθάραν 350
ἐλαύνων πλήκτρῳ χρυσέῳ·
ἐγώ δὲ τὸν γᾶς ἐνέρων τ’ ἐς ὄρφναν
μολόντα, παῖδ’ εἴτε Διός νιν εἴπω
εἴτ’ Ἀμφιτρύωνος ἶνιν,
ὑμνῆσαι στεφάνωμα μό- 355
χθων δι’ εὐλογίας θέλω.
γενναίων δ’ ἀρεταὶ πόνων
τοῖς θανοῦσιν ἄγαλμα.
πρῶτον μὲν Διὸς ἄλσος
ἠρήμωσε λέοντος, 360
πυρσῷ δ’ ἀμφεκαλύφθη
ξανθὸν κρᾶτ’ ἐπινωτίσας
δεινῷ χάσματι θηρός·
τάν τ’ ὀρεινόμον ἀγρίων αντ.
Κενταύρων ποτὲ γένναν 365
ἔστρωσεν τόξοις φονίοις,
ε’ναίρων πτανοῖς βέλεσιν.
ξύνοιδε Πηνειὸς ὃ καλλιδίνας
μακραί τ’ ἄρουραι πεδίων ἄκαρποι
καὶ Πηλιάδες θεράπναι 370
σύγχορτοί θ’ Ὀμόλας ἔναυ-
λοι, πεύκαισιν ὅθεν χέρας

348 ·-· 363 = 364 — 379


ΘΗ .

ΗΡΑΚΛΗΣ ΜΑΙΝΟΜΕΝΟΣ

κοινωνίαν δύστηνον, ἣν ἐγω τάλας
διῶλεσ’ ἄκων. γῇ δ’ ἐπὴν κρύψῃς νεκρούς,
οἴκει πόλιν τήνδ’, ἀθλίως μέν. ἀλλ’ ὅμως
[ψυχὴν βιάζου τάμὰ συμφέρειν κακά].

ὠ τέκν’ ,ὁ φύσας χῶ τεκών ὑμᾶς πατὴρ
ἆπώλεσ’, οὐδ’ ὤνασθε τῶν ἐμῶν καλῶν,
ἁγῶ παρεσκεύαζον ἐκμοχθῶν βίου
εὔκλειαν ὑμῖν, πατρὸς ἀπόλαυσιν καλήν.
σέ τ’ οὐχ ὁμοίως, ῶ τάλαιν’, ἀπώλεσα
ῶσπερ σὺ τάμὰ λέκτρ’ ἔσωζες ἀσφαλῶς,
μακράς διαντλοῦσ’ ἐν δόμοις οἰκουρίας.
οἴμοι δάμαρτος καὶ τέκνων, οἴμοι δ’ ἐμοῦ ·
ῶς ἀθλίως πέπραγα κάποζεύγνυμαι
τέκνων γυναικός τ’· ῶ λυγραὶ φιλημάτων
τέρψεις, λυγραὶ δε τῶνδ’ ὅπλων κοινωνίαι.
ἀμηχανῶ γὰρ πότερ’ ἔχω τάδ’ ἢ μεθῶ,

ἂ πλευρὰ τάμὰ προσπίτνοντ’ ἐρεῖ τάδε·
ἡμῖν τέκν’ εἷλες καὶ δάμαρθ’· ἡμᾶς ἔχεις
παιδοκτόνους σούς. εἶτ’ ἐγώ τάδ’ ὠλέναις
οἰ’σω; τί φάσκων; ἀλλὰ γυμνωθεὶς ὅπλων,
ξὺν οἷς τὰ κάλλιστ’ ἐξέπραξ’ ἐν Ἑλλάδι,
ἐχθροῖς ἐμαυτὸν ὑποβαλών αἰσχρῶς θάνω,
οὐ λειπτέον τάδ’, ἀθλίως δὲ σωστέον.

ἕν μοί τι, Θησεῦ, σύγκαμ’ ἀθλίῳ· κυνὸς
κόμιστρ’ ἐς ’Ἀργος συγκατάστησον μολών,
λύπῃ τι παίδων μὴ πάθω μονούμενος.

ῶ γαῖα Κάδμου πᾶς τε Θηβαῖος λεώς,
κείρασθε συμπενθήσατ’, ἔλθετ’ εἰς τάφον
παίδων, ἅπαντας δ’ ἐνὶ λόγῳ πενθήσατε
νεκρούς τε κᾶμέ · πάντες ἐξολώλαμεν

’Ἠρας μιᾷ πληγέντες ἄθλιοι τύχῃ.

ἀνίστασ’, 03 δύστηνε· δακρύων δ’ ἅλις.

367

1365

1370

1375

1380

1385

1390


364

ΗΡΑΚΛΗΣ MA INOMENOZ

ἡ τοῦ Διὸς σύλλεκτρος, ὡς ὀλοίμεθα.

ἐπεὶ δὲ σαρκὸς περιβόλαι’ ἐκτησάμην

ἡβῶντα, μόχθους οὕς ἔτλην τί δεῖ λέγειν; 12⁷0
ποίους ποτ’ ἢ λέοντας ἢ τρισωμάτους

Γ ηρυόιάς ἢ Γίγαντας ἢ τετρασκελῆ
κενταυροπληθῆ πόλεμον οὐκ ἐξήνυσας

τήν τ’ ἀμφίκρανον καὶ παλιμβλαστῆ κύνα

ὕδραν φονεύσας, μυρίων τ’ ἄλλων πόνων 1275
διῆλθον ἀγέλας κείς νεκροὺς ἀφικόμην,

’Ἅιδου πυλωρὸν κύνα τρίκρανον είς φάος

ὅπως πορεύσαιμ’ ἐντολαῖς Εὐρυσθέως.

τὸ λοίσθιον δὲ τόνδ’ ἔτλην τάλας φόνον,
παιδοκτονήσας δῶμα θριγκῶσαι κακοῖς. 1280
ἥκω δ’ ἀναγκης είς τόδ’· οὔτ’ ἐμαῖς φίλαις
Θήβαις ἐνοικεῖν ὅσιον · ἢν δὲ καὶ μένω,

εἰς ποῖον ίερὸν ἢ πανήγυριν φίλων

εἷμ’; οὐ γὰρ ἄτας εὐπροσηγόρους ἔχω.

ἀλλ’ Ἀργος ἔλθω; πῶς, ἐπεὶ φεύγω πάτρανς 128⁶
φέρ’ ἀλλ’ ἐς ἄλλην δή τιν’ ὁρμήσω πόλιν·
κᾶπειθ’ ὑποβλεπώμεθ’ ὥς ἐγνωσμένοι,

γλώσσης πικροῖς κέντροισι κλῃδουχούμενοι·

οὐχ οὗτος ὁ Διός, ὃς τέκν’ ἔκτεινέν ποτε
δάμαρτά τ’; ού γῆς τῆσδ’ ἆποφθαρήσεταις 129⁰
κεκλημένῳ δὲ φωτὶ μακαρίῳ ποτὲ

αἰ μεταβολαὶ λυπηρόν· ᾦ δ’ ἀεὶ κακῶς

ἔστ’, οὐδὲν ἀλγεῖ συγγενῶς δύστηνος ὅν.

είς τοῦτο δ’ ἥξειν συμφορᾶς οἶμαί ποτε ·

φωνὴν γὰρ ἥσει χθων ἀπεννέπουσά με 1295
μὴ θιγγάνειν γῆς καὶ θάλασσα μὴ περᾶν

πηγαί τε ποταμῶν, καὶ τὸν ἁρματήλατον

Ἰξίον’ ἐν δεσμοῖσιν ἐκμιμήσομαι.

πρὸς ταῦτ’ ἄριστα μηδέν Ἑλλήνων μ’ ὁρᾶν,


ΘΗ.

ΗΡΑΚΛΗΣ ΜΑΙΝΟΜΕΝΟΣ 365

ἐν οἷσιν εὐτυχοῦντες ἦμεν ὄλβιοι. 1300
τί δῆτά με ζῆν δεῖς τί κέρδος ἕξομεν

βίοτον άχρεϊον ἀνόσιόν τ’ ἐκτημένοι;

χορευέτω δὴ Ζηνὸς ἡ κλεινὴ δάμαρ

κρούουσ’ Ὀλύμπου δῖον ἀρβύλῃ πέδον·

ἔπραξε γὰρ βούλησιν ἢν ἐβούλετο , 1305
ἄνδρ’ Ἑλλάδος τὸν πρῶτον αὐτοῖσιν βάθροις
ἅνω κάτω στρέψασα. τοιαύτῃ θεῷ

τίς ἂν προσεύχοιθ’; ἢ γυναικὸς εἵνεκα

λέκτρων φθονοῦσα Ζηνὶ τοὺς εὐεργέτας
Ἑλλάδος άπώλεσ’ οὐδὲν ὄντας αἰτίους. 1310
οὐκ ἔστιν άλλου δαιμόνων ἀγών ὅδε

ἦ τῆς Διὸς δάμαρτος· εὖ τόδ’ αἰσθάνει.
παραινέσαιμ’ ἄν μᾶλλον ἢ πάσχειν κακῶς.
οὐδεὶς δὲ θνητῶν ταῖς τύχαις ἀκήρατος,

οὐ θεῶν, ἀοιδῶν εἴπερ οὐ ψευδεῖς λόγοι. 1315
οῦ λέκτρα τ’ ἀλλήλοισιν, c5v οὐδεὶς νόμος,
συνῆψαν; οὐ δεσμοῖσι διὰ τυραννίδας

πατέρας ἐκηλίδωσαν, ἀλλ’ οἰκοῦσ’ ὅμως
’Όλυμπον ἠνέσχοντό θ’ ἡμαρτηκότες.

καίτοι τί φήσεις, εἰ σὺ μὲν θνητὸς γεγώς 1320
φέρεις ὑπέρφευ τὰς τύχας, θεοὶ δὲ μή ;

Θήβας μὲν οὐν ἔκλειπε τοῦ νόμου χάριν,

ἕπου δ ’ ἅμ’ ἡμῖν πρὸς πόλισμα Παλλάδος.

ἐκεῖ χέρας σὰς ἁγνίσας μιάσματος,

δόμους τε δώσω χρημάτων τ’ ἐμῶν μέρος. 1325
ἃ δ’ ἐκ πολιτῶν δῶρ’ ἔχω σώσας κόρους

δὶς ἑπτά, ταῦρον Κνώσιον κατακτανών,

σοὶ ταῦτα δώσω. πανταχοῦ δέ μοι χθονὸς

τεμένη δέδασται· ταῦτ’ ἐπωνομασμένα

σέθεν τὸ λοιπὸν ἐκ βροτῶν κεκλήσεται ,1330
ζῶντος· θανόντα δ’, εὖτ’ ἂν εἰς”Λιδου μόλῃς,


352 ΗΡΑΚΑΗΣ ΜΑΙΝΟΜΕΝΟΣ

ἅρμασι δ’ ἐνδίδωσι
κέντρον ὠς ἐπὶ λώβᾳ
Νυκτὸς Γοργὼν ἑκατογκεφάλοις
ὄφεων ἰαχήμασι, Λύσσα μαρμαρωπός.
ταχὺ τὸν εὐτυχῆ μετέβαλεν δαίμων, 885
ταχὺ δὲ πρὸς πατρὸς τέκν’ ἐκπνεύσεται
ἰώ μοι μέλεος,
ἰώ Ζεῦ, τὸ σὸν γένος ἄγονον αὐτίκα
λυσσάδες ὠμοβρῶτες ἆποινόδικοι δίκαι
κακοῖσιν ἐκπετάσουσιν. ἰῶ στέγαι, 890
κατάρχεται χόρευμα τυμπάνων ἄτερ,
οὐ βρομίῳ κεχαρισμένα θύρσῳ,
ld) δόμοι,
πρὸς αἵματ’, ούχὶ τᾶς Διονυσιάδος
βοτρύων ἐπὶ χεύμασι λοιβᾶς. 896
φυγῇ, τέκν’, ἐξορμᾶτε· δάιον τόδε
δάιον μέλος ἐπαυλεῖται.
κυναγετεῖ τέκνων διωγμόν·
οὔποτ’ ἄκραντα δόμοισι Λύσσα βακχεύσει.
αἰαῖ κακῶν , 900
αἰαῖ δῆτα τὸν γεραιὸν ὦς στένω ’
πατέρα τάν τε παιδοτρόφον, ᾇ μάταν
τέκεα γεννᾶται.
ἰδοὺ ἰδού,
θύελλα σείει δῶμα, συμπίπτει στέγη· 905
ἦ ἢ τί δρᾷς, ὦ Διὸς παῖς μελάθρων
τάραγμα ταρτάρειον, ὥς
ἐπ’ Ἐγκελάδῳ ποτὲ Παλλάς, εἰς δόμους πέμπεις.
ΑΓΓ. ὦ λευκὰ γήρᾳ σώματ’,
ΧΟ. ἀνακαλεῖς τίνα με τίνα βοάν; 910
ΑΓ Γ . ἄλαστα τάν δόμοισι.
ΧΟ. μα’ντιν οὐχ ἕτερον ἄξομαι.


366

ΗΡ.

ΗΡΑΚΛΗΣ ΜΑΙΝΟΜΕΝΟΣ

θυσίαισι λαΐνοισί τ’ ἐξογκώμασιν

τίμιον ἀνάξει πᾶσ’ Ἀθηναίων πόλις.

καλὸς γὰρ ἀστοῖς στέφανος Ἑλλήνων ῧπο

ἄνδρ’ ἐσθλὸν ὠφελοῦντας εὐκλείας τυχεῖν. 1335
κᾶγώ χάριν σοι τῆς ἐμῆς σωτηρίας

τήνδ’ ἀντιδώσω · νῦν γὰρ εἶ χρεῖος φίλων.

[θεοὶ δ’ ὅταν τιμῶσιν, οὐδὲν δεῖ φίλων·

ἅλις γὰρ ὁ θεὸς ῶφελῶν, ὅταν θέλῃ.]

οἶμοι· πάρεργά τοι τάδ’ ἔστ’ ἐμῶν κακῶν. 13⁴0
ἐγώ δὲ τούς θἐοὐς οὕτε λέκτρ’ ἃ μὴ θέμις
στέργειν νομίζω, δεσμά τ’ ἐξάπτειν χεροῖν

οὔτ’ ἠξίωσα πώποτ’ οὕτε πείσομαι,

οὐδ’ ἄλλον ἄλλου δεσπότην πεφυκέναι.

δεῖται γὰρ ὁ θεός, εἰπερ ἔστ’ ὀρθῶς θεός, 1345
οὐδενός· ἀοιδῶν οἵδε δύστηνοι λόγοι.
ἐσκεψάμην δὲ καίπερ ἐν κακοῖσιν ὧν,

μὴ δειλίαν ὄφλω τιν’ ἐκλιπών φάος.

ταῖς συμφοραῖς γὰρ ὅστις οὐχ ὑφίσταται,

οὐδ’ ἀνδρὸς ἄν δύναιθ’ ὑποστῆναι βέλος 1350
έγκαρτερήσων θάνατον· εἶμι δ’ εἰς πόλιν

τὴν σὴν χάριν τε μυριάν δώρων ἔχω.

ἀτὰρ πόνων δὴ μυρίων ἐγευσάμην·

ῶν οὔτ’ ἀπεῖπον οὐδὲν οὔτ’ ἀπ’ ὀμμάτων

ἔσταξα πηγάς, οὐδ’ α”ν ᾠόμην ποτὲ 1355
εἰς τοῦθ’ ἱκέσθαι, δάκρυ’ ἀπ’ ὀμμάτων βαλεῖν.
νῦν δ’ ῶς ἔοικε τῇ τύχῃ δουλευτέον.

εἷεν · γεραιέ, τὰς ἐμὰς φυγὰς ὁρᾷς,

ὁρᾷς δὲ παίδων ὄντα μ’ αὐθέντην ἐμῶν.

δὸς τούσδε τύμβῳ καὶ περίστειλον νεκροὺς 1360
δακρύοισι τιμῶν, ἐμὲ γὰρ οὐκ ἐᾷ νόμος·

πρὸς στέρν’ ἐρείσας μητρὶ δούς τ’ ές ἀγκάλας,

